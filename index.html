<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Gwoździe w Płocie</title>
    <link rel="stylesheet" href="./style.css" />
</head>
<body>
    <header>
        <h1> GWOŹDZIE W PŁOCIE</h1>
        <button><a href="https://paypal.me/pools/c/8o01XRLYaI"> Zbiórka dla Hani </a></button>
        <button><a href="http://hania.wroclaw.pl/"> Stronka Hani </a></button>
    </header>
       <main>
        <article>
            <p>
                Pewien chłopiec bardzo często wpadał w złość. Ilekroć to się stało, nie potrafił zapanować nad swoim językiem. Pewnego dnia tata dał mu paczkę gwoździ i młotek.
            </p>
            <p>
                - Za każdym razem kiedy stracisz panowanie nad sobą, wbij jeden gwóźdź w drewniany płot, który stoi za domem - przykazał.
            </p>
            <p>
                Pierwszego dnia chłopiec wbił w płot 37 gwoździ. W ciągu następnych kilku tygodni liczba wbijanych gwoździ stopniowo malała, ponieważ chłopiec uczył się hamować i kontrolować emocje. Odkrył bowiem, iż łatwiej jest się opanować niż wbić gwóźdź w twarde drewno. Wreszcie przyszedł dzień, kiedy chłopiec nie wpadł w złość ani razu.
            </p>
            <p>
                Kiedy powiedział o tym ojcu, ten zasugerował, żeby teraz każdego dnia, kiedy nie wpada w złość, wyjmował jeden gwóźdź z płotu. Dni mijały, aż wreszcie chłopiec pochwalił się ojcu, że wyjął już wszystkie gwoździe. Ojciec wziął syna za rękę i poprowadził go do płotu. 
            </p>
            <p>
                - Spisałeś się dobrze, ale spójrz na dziury w płocie - już nigdy nie będzie on taki sam. Kiedy mówisz różne rzeczy w złości, zostawiają one blizny, takie jak te tutaj. Jeśli wbijesz komuś nóż a potem go wyjmiesz - nie ważne ile razy za to przeprosisz, rana pozostanie. A potem blizna. Rany zadawane słowami, są tak samo bolesne jak te fizyczne, a często bardziej, bo zostają na dłużej. 
            </p>
            <p>
                Prawdą jest, że słowa ranią bardzo głęboko. Urazy fizyczne pewnego dnia się zagoją, ale urazy psychiczne, nawet jeśli wybaczymy - pozostają. Słowa mają tą dziwną właściwość, że im bardziej przykre, tym dłużej je pamiętamy. Odciskają piętno, którego żadne przeprosiny już nie zmyją. Zostają na zawsze. Zanim więc powiemy w złości cokolwiek, warto zastanowić się czy nie będzie to kolejna blizna na czyjejś duszy i czy chcielibyśmy, aby ktoś zostawił taką na naszej....
            </p>
        </article>
    </main>
</body>
</html>